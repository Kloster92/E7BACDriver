
\chapter{Projektafgrænsning}
I dette afsnit er der beskrevet en afgrænsning af projektets indhold. Her er der taget udgangspunkt i den ønskede funktionalitet af produktet. Den sammenholdes med den egentlige opnåede funktionalitet. Elementer af projektet, der er specificeret men ikke implementeret, er angivet i dette afsnit og uddybet i afsnit~\ref{future}. 

Produktets kernefunktionaliteter er prioriteret under udviklingen. Her er især prioriteret efter elementer, som kræves funktionsdygtige, før andre elementer kan udvikles. Her er udviklet en base for produktet, hvorpå flere krav og funktionaliteter skal kunne påføres.

Der blev valgt, at tage udgangspunkt i en converter med en statisk udgang. Det ville skabe et udgangspunkt og erfaringer, som ville give base for en videreudvikling til en dynamisk udgang af converteren.  

Det er valgt, at vikling af transformatoren sker af gruppen selv. Det vil give en erfaring inden for området, som giver indsigt i, hvad der er realistisk at designe efter. Derudover vil det også give et indblik i problematikkerne i vikling af en transformator. 

Converteren er designet efter de termiske krav, ved løbende vurdering og optimering af effekttabet i komponenterne.

Ved udvikling af elektroniske produkter til rumfart, kræves det udviklet med EEE-komponenter. Disse er meget omkostningsfulde, og er derfor ikke blevet brugt i projektet. Til gengælde er der brugt Terma-godkendte komponenter. Med disse har Terma erfaring med omsætning til EEE-komponenter.  

For at sikre en stabil indgangsspænding på converteren, er det nødvendigt at implementere et indgangsfilter. Filteret er blevet stillet tilrådighed af Terma, da det blev besluttet at fokusere andetsteds. Filteret vil ikke blive beskrevet i denne rapport, men funktionaliteten er beskrevet i dokumentationen.

For at sikre converteren kun vil være afhængig af indgangsspændingen til power-modulet, skal der udvikles en regulator til forsyning af PWM-controlleren. I projektet bliver denne forsyningsspænding dog realiseret ved en ekstern spændingskilde. 




