\subsection{Transformator}
Flyback converteren fungerer transformatoren lidt anderledes, i forhold til mange andre konstruktioner. Normalt vil der løbe en strøm i både den primære og sekundære vikling på samme tid. På den måde kan energien i transformatoren transformeres direkte fra den primære vikling til den sekundære vikling. Dette er ikke muligt i denne converter typologi, da der kun vil løbe strøm i én vikling ad gangen. Den energi, der skabes i den primære vikling, skal derfor kunne opbevares, indtil der begynder at løbe en strøm i sekundærviklingen. Sker det ikke, går kernen i mætning, hvilket vil sige, at der ikke er en lineær sammenhæng imellem transformatorens H-felt og B-felt.
Dette sikres ved, at indsætte et luftgab i kernen, som øger den magnetiske modstand. Det gør, at kernen kan opbevare mere energi.

I 1. iteration blev det valgt at tage udgangspunkt i en 1:1 transformator. Desuden er det i 2. iteration vigtigst, at få en velfungerende transformator. Derefter kan der senere optimeres på et mere optimalt viklingsforhold, hvis det vurderes nødvendigt. 

Med den estimerede nødvendige induktans beregnet i 1. iteration til $69.43\micro H$, blev energien, der induceres i primærviklingen udregnet til \begin{equation} \label{Primary_energy}
E = \frac{1} {2} \cdot L \cdot {I_{pk}}^2 = 1.083\milli J
\end{equation}

Denne energi skal kunne opbevares i kernen, for at undgå den føromtalte mætning. Hvornår en specifik transformator går i mætning afhænger af selve kernen og dets kernemateriale. Her faldt valget på en RM8 kerne og materialet 3f3, hvilket der er argumenteret for i sektion~\ref{Transana}.
På baggrund af databladet for 3f3, blev luftgabet designet efter at have et maksimalt B felt på $250mT$. Det gav et nødvendigt luftgap på:
\begin{equation} \label{Airgap}
l_g = \frac{L \cdot {I_{pk}}^2 \cdot \micro_0}{B^2 \cdot A_0} = 690.98\micro m
\end{equation}

Dette gav en fornyet induktans på $49\micro H$. Herefter bruges $A_L$ for 3f3 materialet og induktansen til at beregne vindingstallet, som blev udregnet og afrundet til 18 vindinger.
Analysen er herefter holdt op imod simuleringen i p-spice, at sikre at analyse og simulering stemmer overens.
 
Viklingen af transformatoren er sket med en kobbertråd med en diameter på $0.425mm$. Det er en tyndere tråd end analyseret, da der med den beregnede trådtykkelse på $0.45mm$ ikke i praksis kunne vikles 18 vindinger. Det har samtidig øget vindingstallet til 19, for stadig at udnytte hele kernens bredde bedst muligt. Med denne trådtykkelse og vindingstal er hele bredden af kernen på $8.6mm$ fuldt udnyttet. Igen for at fylde kernen ud, er der for både primær- og sekundærsiden viklet 3 viklinger i parallel, for at udnytte højden af kernen. Det giver samlet den tredobbelte højde med 6 viklinger i alt, hvilet ender i en højde $2.867mm$. Viklingen er udført ved skiftevis at vikle en primærvikling og en sekundærvikling. På den måde optimeres koblingen i transformatoren. Imellem viklingerne indsættes tape for at sikre det holdes stramt. På figur~\ref{fig: viklingsoverblik} vises et overblik over viklingerne og dimensionerne. 
\begin{figure}[H]
	\center
	\includegraphics[max width=0.7\linewidth]{../dokumentation/tex/2iteration/billeder/viklingsoverblik.png}
	\caption{Overblik over viklingsantal og tykkelse}
	\label{fig: viklingsoverblik}
\end{figure}
\noindent Med vindingstallet på 19 istedet for 18 er selvinduktionen og dermed strømmene i transformatoren igen korrigeret. Herunder ses den endelig analyserede selvinduktion, ripplestrøm og peakstrøm for den viklede transformator.
\begin{equation} \label{L_2}
L_2 = N^2 \cdot A_L = 57.76\micro H
\end{equation}
\begin{equation} \label{I_ripple_final}
I_{ripple} = \frac{V_{inmin} \cdot D_{max}}{L_2 \cdot f_s} = 2.01A
\end{equation}
\begin{equation} \label{I_pk_final}
I_{pk} = \frac{V_{out} \cdot I_{out}}{V_{inmin} \cdot D_{maks}} + \frac{I_{ripple}}{2} = 5.53A
\end{equation}
Den implementerede transformator ses på figur~\ref{fig: Viklettrans}
\begin{figure}[H]
	\center
	\includegraphics[max width=0.5\linewidth]{../dokumentation/tex/2iteration/billeder/Viklet_transformator.PNG}
	\caption{Viklet transformator}
	\label{fig: Viklettrans}
\end{figure}
\noindent Testen af transformatoren er udført ved at måle selvinduktionen i primær- og sekundærviklingerne samt spredningsselvinduktionen. Det er gjort med en impedansmåler. Her er der benyttet så korte ledninger som muligt samt 4-wire teknikken, for at undgå ekstra induktans fra ledningerne. 

For at måle selvinduktionen i primærviklingen måles henover primærviklingens to sider, mens sekundærviklingen holdes åben. Her laves et frekvenssweep fra $100Hz$ til $1MHz$. Samme fremgangsmåde for sekundærvikligen kan benyttes, men da transformatoren er 1:1, bør det være det samme.
Spredningsselvinduktionen er målt ved måle samme sted, henover primærviklingen, men derudover kortslutte sekundærviklingen. En ideel transformator vil give 0 i sådan en måling. Det betyder, at induktansen målt her, svarer til spredningsselvinduktionen. 

For yderligere forklaring af design, implementering og test af transformatoren henvises til dokumentationen afsnit 5.1, hvor dette er uddybet.